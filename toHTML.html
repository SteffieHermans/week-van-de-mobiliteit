<article class="content">
  <h4 class="hide">Mobiliteitsmarkt Antwerpen Autovrij</h4>
  <p>Nieuwsgierig naar de allernieuwste trends op vlak van vervoer en autodelen? Of wilt u meer info over de wegenwerken en slimme alternatieven in Antwerpen? Neem dan zeker ook een kijkje op de mobiliteitsmarkt, het autodeelsalon of de infomarkt. Er zijn ook enkele mobiele activiteiten zoals de Fietsharmonie en het Schoon Vertier, een fanfare op rollerskates.</p>

  <p><strong>De volgende standjes staan verspreid over de Meir:</strong></p>

  <h5 class="content-subtitle">Stepperbike</h5>
  <p>Stepperbike is een Stepper op wielen met 7 versnellingen en 2 voetplanken waar je al rechtstaand je leuk en sportief verplaatst. Kom de Stepperbike uitproberen op de stand.</p>

  <h5 class="content-subtitle">Dans l'assiette du cycliste</h5>
  <p>Stijlvol op de fiets met Dans l'assiette du cycliste, een collectie modieuze fietskleding en accesoires om dagdagelijks te dragen op en naast de fiets + handgemaakte designfietsen volledig naar wens van de klant.</p>

  <h5 class="content-subtitle">Bicyclette</h5>
  <p>Dit Antwerpse label maakt strakke en stijlvolle casual shirts met de look van klassieke koerstruitjes. Voor de ware koersfanaat!</p>

  <h5 class="content-subtitle">De Bak-Fiets-Kar Specialist</h5>
  <p>Bakfietskarinfo is dé referentie voor uw aankoop van bakfietsen, fietskarren en transportfietsen, zowel voor particulieren als voor bedrijven.</p>

  <h5 class="content-subtitle">Blue sky</h5>
  <p>Fietsen kunnen gebrand worden, er zijn ook 4 e-fietsen ter beschikking met koeltrailers</p>

  <h5 class="content-subtitle">Civitas PORTIS</h5>
  <p>Project met 33 partners uit vijf steden waarbij samen aan een duurzame mobiliteit in en rond de stad en de haven wordt gewerkt. Kinderen kunnen zich uitleven in het kleurhoekje en zo een leuke prijs winnen.</p>

  <h5 class="content-subtitle">Ecomobiel</h5>
  <p>Ecomobiel is sinds jaar en dag de  specialist van elektrische mobiliteit in Antwerpen.</p>

  <h5 class="content-subtitle">Fiets!</h5>
  <p>Bij Fiets! Vind je een breed assortiment van fietsen, fietskledij, accessoires en onderdelen met alle gevestigde waarden en topmerken.</p>

  <h5 class="content-subtitle">Fietsenwinkel De Geus</h5>
  <p>Specialist stadsfiest, elektrische fiets, reisfiets, pendelfiets en vouwfiets. Meer dan 30 jaar fietservaring.</p>

  <h5 class="content-subtitle">Ibike</h5>
  <p>De winkels in Antwerpen-stad, Wilrijk, Deurne, Berchem, Eilandje, Ekeren en Brasschaat geven advies over uw mobiliteit in de stad met meer dan 25 topmerken op voorraad.</p>

  <h5 class="content-subtitle">Provincie Antwerpen</h5>
  <p>De Provincie Antwerpen zet sterk in op het netwerk van fietsostrades. Meer dan 80 km fietsostrade wordt momenteel uitgetekend. Daarnaast verzamelt ze objectieve informatie over fietsroutes met de fietsbarometer, helpt scholen met verkeerseducatie, doet mobiliteitsstudies en begeleidt bedrijven naar een meer duurzaam woon-werkverkeer.</p>

  <h5 class="content-subtitle">Velo Antwerpen</h5>
  <p>Velo, de handige fiets van’t stad! Makkelijk en snel voor korte verplaatsingen. Met ongeveer 3000 fietsen in meer dan 250 stations verplaats je je vlot in en rond de stad. </p>

  <h5 class="content-subtitle">Antwerp by Bike</h5>
  <p>Verken Antwerpen met de fiets! Sluit aan bij de rondleidingen en ontdek de highlights en de verborgen plekjes van Antwerpen.</p>

  <h5 class="content-subtitle">ONAK</h5>
  <p>ONAK's valies op wieltjes vouwt zich in 10 minuten uit tot een kano van topkwaliteit ! Hij is duurzaam, licht, makkelijk te transporteren en kan overal opgeborgen worden. </p>

  <h5 class="content-subtitle">De Lijn</h5>
  <p>De beste optie naar uw bestemming in de stad met het openbaar vervoer.</p>

  <h5 class="content-subtitle">Workshops for kids</h5>
  <p>Ook voor de kleinsten zijn er leuke activiteiten en workshops voorzien.</p>
</article>



<article>
  <h4 class="hide">Praktische Informatie voor Antwerpen</h4>
  <p>Tijdens Antwerpen Autovrij is de binnenstad tussen 10 en 18 uur afgesloten voor autoverkeer tussen tussen de Oude Leeuwenrui, Leien, Jan Van Gentstraat - Vlaamsekaai - Scheldestraat en Scheldekaaien . In het zuiden behoren alleen de Gedempte Zuiderdokken niet tot de autovrije zone. Ook de Kaaien zelf zijn grotendeels autovrij. Dit betekent dat u tijdens deze tijdsspanne de binnenstad niet binnen kan rijden.</p>
  <p>Wie in deze zone woont, mag er zijn auto parkeren. U kan ook vertrekken uit de zone maar terugkeren kan pas na 18 uur. </p>
  <p><strong>Het totale doorrijverbod is niet van toepassing voor:</strong></p>
  <ul>
    <li>Openbaar vervoer.</li>
    <li>Diensten van openbaar nut, hulp- en veiligheidsdiensten en erkende geldtransporten.</li>
    <li>Taxi’s en taxifietsen.</li>
    <li>Particulieren die van de openbare en ondergrondse parkings wegrijden uit de autovrije zone.
    Personen met een kaart voor een handicap.</li>
    <li>Personen met een officieel doorgangsbewijs kunnen de autovrije zone ook inrijden (deze doorrijvergunning kan aangevraagd worden via dit onlineformulier).</li>
  </ul>
  <p>Een doorgangsbewijs aanvragen kan tot en met zondag 17 september. Reken wel op enkele uren om uw aanvraag te verwerken.</p>
  <p><strong>Nog vragen over Antwerpen Autovrij? Stel ze gerust.</strong></p>
  <p>Telefonisch via het stedelijk contactcenter.<br/>tel. 03 22 11 333</p>
  <p>Bereikbaar van maandag tot vrijdag van 9.00 tot 17.00 uur en op zaterdag van 9.00 tot 13.00 uur.</p>
  <p>Via mail op autovrij@stad.antwerpen.be</p>
</article>
